## 1. sprintin retrospektiivi (Viikon 5 tehtävä 6)

Pidimme vapaamuotoisen retrospektiivin Zoomissa asiakastapaamisen jälkeen.

Monella tiimimme jäsenellä oli ollut ensimmäisessä sprintissä vähän epämääräinen fiilis siitä mitä ollaan tekemässä ja miten. Ongelmia tuotti eniten se, että yhtenä päivänä moni tiimimme jäsen oli tekemässä hommia samaan aikaan, ja saimme aikaiseksi ikäviä merge-konflikteja. Katsoimme, että tämän olisi voinut välttää kommunikoimalla paremmin siitä, mitä kukakin on milloinkin tekemässä, ja siitä mihin suuntaan ohjelmaa kehitetään (esim. refaktoroinneilla). Kannustimme toisiamme vielä aktiivisempaan kommunikointiin seuraavassa sprintissä.

Retrospektiivi onnistui zoomissa ihan hyvin. Varmasti kasvokkain se olisi ollut vielä miellyttävämpää ja helpompaa. Jälkeenpäin tajusin, että yksi ryhmämme jäsen ei tainnut sanoa retrospektiivissä mitään. "Livenä" tällainen olisi helpompi huomata ja huomioida sopivasti (kaikkien ei mielestäni tietenkään ole pakko kommentoida mitään niin kauan kuin asiat ovat hyvin, mutta jos olemuksesta huomaa, että hiljaisuuden syynä on se, että jokin on vialla, siihen voi puuttua).

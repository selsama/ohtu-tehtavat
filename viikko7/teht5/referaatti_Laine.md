Referaatti Eero Laineen kandidaattityöstä Johtaminen perinteisissä ja ketterissä ohjelmistotuotantoprojekteissa							

Laine käsittelee työssään erilaisia johtamisrooleja ja johtamisen tapoja ohjelmistokehityksessä perinteisissä ja ketterissä menetelmissä. Hän määrittelee projektin ohjelmistokehityksessä ja esittelee yleisiä projektijohtamisen haasteita ja vaatimuksia alalla. Ohjelmistokehitys tapahtuu useimmiten projekteissa.

Perinteisissä menetelmissä projektilla on usein nimetty projektipäällikkö, jonka vastuulla projektin onnistuminen on. Hän vastaa projektin pysymisestä aikataulussa ja budjetissa sekä asiakkaan projektille asettamien tavoitteiden toteutumisesta. Projektipäällikkö voi johtaa selkeän ylhäältä päin, koordinoiden tarkasti alaistensa toimintaa ja ollen siis ns. ohjaava johtaja, tai kannustaen alaisiaan yhteistyöhön ja ottamaan valtaa ja vastuuta projektissa ns voimaannuttavana johtajana, tai mitä tahansa tältä väliltä.

Ketterissä menetelmissä johtajuus jakautuu useammalle henkilölle ja muuttaa muotoaan. Tehtäviä, jotka perinteisesti kuuluvat projektipäällikön harteille, tekevät vaihdellen tiimin jäsenet, sen mukaan kenen osaaminen kyseisestä osa-alueesta on vahvimmillaan. Projektipäällikön tarve on jossain määrin kyseenalaistettu ketterissä menetelmissä. Toisaalta esimerkiksi Scrum-menetelmässä Product ownerin voidaan katsoa koko projektin projektipäällikkö, ja Scrum masterin toimivan kunkin tiimin voimaannuttavana johtajana.
